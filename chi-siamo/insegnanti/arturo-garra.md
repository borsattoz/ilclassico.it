---
layout: default
title: "Arturo Garra"
permalink: ':path/:basename/'
---

# Arturo Garra
*Clarinetto, Pianoforte*

![Arturo Garra]({{ 'assets/images/arturo_garra.webp' | relative_url }})

Arturo Garra (Milano, 1989) è un clarinettista, pianista e compositore che spazia dalla musica classica al jazz più contaminato. Ha studiato con Paolo De Gaspari, Joseph Balogh, Stefano Cardo, Gabriele Mirabassi, Alfredo Ferrario, Claudio Puntin e Giora Feidman. Terminati gli studi al Conservatorio G. Verdi di Milano (2010) e all'Accademia Internazionale di Clarinetto Basso Josef Horàk (2013) comincia a lavorare da subito in diverse formazioni tra le quali: Chicago Stompers, Four on Six, Yuri Biscaro Arturo Garra Acoustic Project, I Casi, Aria Music Project, Tendha e Afea Quartet. Con tutti questi ensemble ha vinto numerosi premi e registrato dischi. Tiene regolarmente attività concertistica in Italia, Europa e Asia. Negli ultimi anni ha collaborato in diversi ambiti musicali con grandi artisti tra cui Jovanotti, Simona Molinari, Carlo Tenan, Francesco Zago, Mario Forte, Samuel (Subsonica), Matteo Manzitti, Mauro Porro, Lino Patruno, Deborah Falanga, Veezo, Mr Tbone. Scrive regolarmente brani originali e trascrizioni per molte delle formazioni in cui suona e da diversi anni compone musiche originali per lungometraggi, cortometraggi e audio-documentari. Dal 2021 suona regolarmente come pianista e clarinettista sul Venice Simplon - Orient Express.
