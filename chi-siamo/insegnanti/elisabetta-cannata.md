---
layout: default
title: "Elisabetta Cannata"
permalink: ':path/:basename/'
---

# Elisabetta Cannata
![Elisabetta Cannata]({{ 'assets/images/elisabetta_cannata.webp' | relative_url }})

Dopo il diploma in violoncello presso il Conservatorio di Milano, sua città natia, ha seguito corsi di perfezionamento in violoncello (M. Boris Pergamenschikow, M. Marianne Chen), quartetto (M. Franco Rossi) e musica da camera (M. Robert Lehrbaumer). Nel 2008 ha conseguito a pieni voti la laurea (biennio specialistico di II livello) in Musica da Camera presso il conservatorio “G. Verdi” di Como.

Dal 1992 al 1995 è stata membro stabile dell’orchestra da camera “Il Quartettone” di Milano, con la quale ha suonato nelle più importanti stagioni italiane, effettuato tournée in Europa e inciso alcuni CD per la rivista musicale Amadeus. Alla professione in campo classico affianca un interesse per la musica popolare e l’attività di cantautrice. Con questo repertorio si è esibita in veste vocale e strumentale e ha inciso un cd dal titolo Ammacunà insieme con l’arpista Roberta Pestalozza. Si dedica da anni alla trascrizione vocale e strumentale di repertorio classico e popolare, oltre ad aver composto alcuni brani originali.

Elisabetta si dedica da sempre con passione alla didattica, e a *Il*Classico tiene corsi di: coro, teoria musicale e propedeutica musicale, per i più piccoli da 0 a 6 anni, ispirata alla metodologia Kodály.

Nel campo della propedeutica, ha frequentando il corso di Music Kindergarten con il M° Karen Mackenzie, a Londra nel 2015 e a Helsinki nel 2016, proseguendo poi nel 2017 ad Edimburgo con Yvonne Wyroslawska. Ha frequentato anche corsi di metodologia Kodály col Mo David Vinden e con il M° James Cuskelly e coro con il M° Laszlo Nemes. Nel 2021 ha ottenuto la certificazione Kodàly Livello 8 presso la BKA (British Kodàly Academy).
