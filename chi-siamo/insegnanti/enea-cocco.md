---
layout: default
title: "Enea Cocco"
permalink: ':path/:basename/'
---

# Enea Cocco
*Pianoforte, Teoria e Solfeggio, Clarinetto*
![Enea Cocco]({{ 'assets/images/enea_cocco.webp' | relative_url }})

Nato a Milano nel 2002, inizia lo studio del pianoforte all'età di 7 anni presso l'Associazione "*Il*Classico Musica e Arte" sotto la guida del M° Khna Karaca. Nel 2016 tiene il primo recital da solista. Nel 2018, nel 2019, nel 2023 e nel 2024 partecipa al festival "Pianocity Milano". Dopo la maturità scientifica frequenta il triennio accademico alla "Scuola Civica Claudio Abbado" dapprima con il M° Paolo Gilardi e successivamente con il M° Victoria Terekiev, conseguendo il diploma di Triennio accademico di Primo Livello con la valutazione di 110 con lode e menzione d’onore.

Per molti anni prende parte anche al Coro Akses di voci bianche, diretto dal M° Dario Grandini, esibendosi in numerose chiese e teatri a Milano e a Berlino (Kaiser-Wilhelm-Gedächtniskirche) e vincendo diversi concorsi. Nel 2012 partecipa come corista al "Concerto Straordinario del Sistema delle Orchestre e dei Cori Giovanili in Italia a favore di Dottor Sorriso Onlus" diretto dai M° Ennio Morricone e Alessandro Cadario.

Nel 2022 partecipa al concorso pianistico di Albenga (prendendo il premio per il video con più like) e al concorso "Bellano, paese degli artisti" (primo premio). Ottiene poi nel 2024, nei concorsi di Stresa e Piove Di Sacco, rispettivamente un secondo e primo premio.

Partecipa a diverse masterclass tenute dai M° Paolo Gilardi, Igor Roma, Victoria Terekiev, Gilda Butta, André Gallo, Yulia Berinskaya e Danilo Rossi.

Nel 2013 intraprende parallelamente lo studio del clarinetto con il M° Alessandra Masiello e successivamente con il M° Arturo Garra. Col clarinetto ottiene per due anni consecutivi il primo premio assoluto al concorso musicale giovanile "Città di Tradate" sia come solista che in ensemble. Prende parte al progetto "Under 13 orchestra" diretta dal M° Giorgio Del Mastro. Attualmente prosegue il suo studio con il M° Nicola Zuccalà (presso la scuola civica C. Abbado).
